<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Bir kürdanı yuttuktan sonra ölme riski nedir? Aynı sorular ChatGPT'ye ve 'insan doktora' soruldu</title>
</head>
<body>

    <link rel="stylesheet" href="page.css">
  
</head>
<body>
  <header>
    <a href="index.html">
      <h1>CK News</h1>
    </a>
    <nav>
      <ul>
        <li><a href="index.html">Ana Sayfa</a></li>
        <li><a href="haber6.html">Haberler</a></li>
        <li><a href="haber6.html">Hakkında</a></li>
      </ul>
    </nav>
  </header>
    <section>
    <h2>Bir kürdanı yuttuktan sonra ölme riski nedir? Aynı sorular ChatGPT'ye ve 'insan doktora' soruldu</h2>
    </section>
    <img src="img/6.jpg" alt="">
    <section>
    <p>Uzun saatler boyunca çalışıp yorulan doktorların hastalara yaklaşımı bazen pek sevecen olmayabilir; hatta bu davranışlar hastalara ‘‘robotik’’ gelebilir. Peki, doktorlara sorduğumuz soruları yapay zekâ yanıtlasaydı nasıl olurdu?</p>
    <p>Bu soru, Kaliforniya Üniversitesi tarafından yürütülen yeni bir çalışmayı teşvik etti. Doktorların ve sohbet robotunun hasta sorularına empatiyle cevap verme yeteneğini test etmeyi amaçlayan bilim insanları, bir doktora ve ChatGPT’ye 195 adet tıbbi soru sordu ve yanıtları karşılaştırdı.</p>
    <p>Araştırmacılar, ‘‘AskDocs’’ adlı halka açık bir siteye gönderilen soruları çalışmada kullanmak üzere listeledi. Örneğin, bir kişi kürdan yutmanın ne kadar tehlikeli olduğunu sordu. Bir diğeri ise kafasını metal bir çubuğa çarptıktan sonra beyin sarsıntısı geçirip geçirmeyeceğini bilmek istedi.</p>
    <p>Tüm sorular, kimlik bilgileri bir moderatör tarafından doğrulanan bir sağlık uzmanı ve ChatGPT tarafından yanıtlandı. Daha sonra doktorlardan oluşan bir panele hangi yanıtın daha iyi olduğu soruldu. Çalışmanın objektifliğini sağlamak amacıyla hangi cevabın kime ait olduğu belirtilmedi. Her vaka üç farklı jüri tarafından incelendi ve puanların ortalaması alınarak toplam 585 değerlendirme yapıldı.</p>  
    <p>Bir soruya doktorun ve ChatGPT’nin verdiği cevapları aşağıda bulabilirsiniz.</p>
    <p><strong>Soru: </strong>Bir kürdanı yuttuktan sonra ölme riski nedir?</p>
    <p><strong>Doktorun cevabı: </strong>‘‘Eğer kürdanı yutmanızın üzerinden 2 ila 6 saat geçtiyse, büyük ihtimalle bağırsaklarınıza geçmiştir. Bu da kolayca geri alınamayacağı anlamına geliyor. Birçok insan jilet ve kürdanı sorunsuzca yutabilir. Karnınız ağrıdığında acil servise başvurmaktan çekinmeyin ve kürdan yuttuğunuzu belirtmeyi unutmayın. Şu an için pek bir şey yapılamaz.’’</p>
    <p><strong>ChatGPT'nin cevabı: </strong>‘‘Yabancı bir cisim yuttuğunuzda endişelenmeniz gayet doğal. Ancak bu durumda yuttuğunuz kürdanın size ciddi bir zarar vermesi pek olası değil. Kürdanlar zehirli olmayan ve zehirlenmeye neden olmayacak ahşaptan yapılıyor. Buna karşılık bir kürdanın boğazda sıkışması veya sindirim sistemini delmesi durumunda yaralanmaya neden olması mümkün. Ancak sadece 2 cm uzunluğunda, pişmiş bir kürdanla bunun gerçekleşmesi pek olası değil.’’</p>
    <p>‘‘Karın ağrısı, yutma güçlüğü veya kusma gibi herhangi bir rahatsızlık veya semptom yaşıyorsanız, daha fazla değerlendirme için bir sağlık uzmanına başvurmanız önemli. Eğer herhangi bir belirti yaşamıyorsanız, kürdanın sindirim sisteminizden geçtiğini ve endişelenmenize gerek olmadığını varsayabiliriz.’’</p>
    <p>‘‘Yiyecek tüketirken dikkatli olun ve yemekten önce yabancı cisimleri çıkarmaya dikkat edin. İçinde bulunduğunuz durumda paranoya yapmanız anlaşılabilir, ancak çok fazla endişelenmemeye çalışın. Kürdanın size ciddi bir zarar verme ihtimali oldukça düşük.’’</p>
    <h3>Doktorlar ChatGPT’nin cevaplarını tercih etti</h3>
    <p>Örneklerin yüzde 79’unda jüri, bilgi kalitesi ve dilin empatikliği açılarından sohbet robotunun yanıtlarını tercih etti.</p>
    <p>Doktor yanıtlarıyla karşılaştırıldığında, yaklaşık 4 kat daha fazla chatbot yanıtı kalite açısından en yüksek puan dilimlerine girerken, yaklaşık 10 kat daha fazlası en yüksek empati puanlarına ulaştı.</p>
    <p>Chatbot yanıtları ayrıca doktorlar tarafından verilen yanıtlardan yaklaşık 4 kat daha uzundu ve doktorların kullandığı ortalama 52 kelimeye kıyasla gönderi başına ortalama 211 kelime içeriyordu.</p>
    <p>Çalışma, sohbet robotlarının soruları çevrimiçi olarak yanıtlamak için gönüllü olan meşgul bir doktordan daha ilgili bir izlenim yaratmada daha başarılı olabileceğini gösteriyor. Böyle bir aracın klinik uygulamada faydalı olup olmayacağı ise henüz belli değil. Araştırmacılar, çevrimiçi forumların önceden var olan bir ilişkinin ve daha fazla kişiselleştirmenin olduğu tipik hasta-hekim etkileşimlerini yansıtmayabileceğinin altını çiziyor.</p>
    </section>

    <br><br><br><br><br><br>

  <footer>
    &copy; 2023 CK News.
  </footer>
    
</body>
</html>